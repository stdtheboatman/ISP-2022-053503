zemini ile yüzeyi arasında usulca dalgalanan yosundan çilelerin tam ortasında
uçuyordu âdeta.
Hareketsizdi, bedeni seğirmiyordu bile. Kanat çırparcasına yaklaştı,
pelerinini savurup attı ve yavaşça, tereddütle dizini büküp yatağın kenarına
dayadı. Adam uyumadığını belli etmeden kirpiklerinin arasından süzdü onu.
Kız yavaşça yatağa, adamın üzerine uzanıp bacaklarını bedenine doladı.
Ağırlığını uzattığı kollarının üstüne verdi ve hâlâ mis gibi papatya kokan
saçlarını adamın yüzünde gezdirdi. Kararlı ve hatta sabırsızca eğildi,
göğsünün ucuyla onun gözkapaklarına, yanaklarına ve dudaklarına dokundu.
Adam gülümsedi, kızı usulca ve sakınarak omuzlarından tuttu. Kız
doğrularak adamın parmaklarından kurtuldu; şafak vaktinin sisli ışığında ışıl
ışıl parlıyordu kız. Adam kımıldamaya başlamıştı ancak kız iki eliyle ona
sıkıca bastırarak pozisyonunu değiştirmesini engelledi ve kalçalarını hafifçe
ama kararlı hareket ettirerek bir karşılık bekledi.
Adam karşılık verdi. Kız artık ellerinden kaçınmıyordu. Başını geriye attı ve
saçlarını savurdu. Teni soğuk ve şaşırtıcı derecede pürüzsüzdü. Yüzünü
yaklaştırdığında kocaman, kapkara gözlerle karşılaştı; su perilerinin gözlerini
andırıyordu.
Adam ansızın kabarmaya, dalgalanıp çağıldamaya başlayan papatya
denizinde sarsılarak suların içine gömüldü.
Witcher
I
Sonraları, adamın Halatçılar Kapısı’nın kuzeyinden geldiği söylenmişti.
Yürüyerek gelmiş, yüklü atını yularından çekerek götürüyordu. Akşam olmak
üzereydi, halatçılar, eyerciler ve dericiler dükkânlarını kapatmışlar, sokaklar
bomboş kalmıştı. Adam havanın sıcaklığına aldırmadan omuzlarına siyah bir
pelerin atmıştı. Dikkatleri üzerine çekiyordu.
Eski Narakort adlı hanın önünde durup bir süre bekledi ve içeriden gelen iç
içe geçmiş konuşmalara kulak verdi. Her zaman olduğu gibi bu saatlerde
içerisi doluydu.
Eski Narakort a girmedi yabancı. Sokağın aşağısına doğru atını çekmeyi
sürdürdü. Orada Tilki adında küçük, başka bir han vardı. Pek iyi bir yer
olmadığı için neredeyse boştu.
Meyhaneci salatalık turşusuyla dolu bir fıçının arkasından başını uzatıp
müşteriye baktı. Yabancı pelerinini üzerinden hâlâ çıkarmamış, barın
arkasında dimdik, hiç hareket etmeden sessizce duruyordu.
Ne istiyorsun?
Bira, dedi yabancı. Berbat bir sesi vardı.
Meyhaneci ellerini keten önlüğüne silip çatlak bir toprak sürahiye bira
doldurdu.
Yabancı yaşlı değildi ama saçları neredeyse bembeyaz olmuştu. Pelerininin
altına boyundan ve omuzlardan bağcıklı, epeyce yıpranmış deriden bir tunikgiymişti. Pelerinini çıkarırken, omzundan geçirdiği kayışa bağlı bir kılıç
taşıdığı oradaki insanların gözünden kaçmamıştı. Bu sıradan bir şeydi,
Vizima’da hemen hemen herkesin üzerinde silah olurdu ancak kimse kılıcını
sırtında yay ya da sadak gibi taşımazdı.

Yabancı duvarın önüne çekildi. Gergin ve tetikteydi. Kılıcını iki eliyle
tutmuş, ucuyla havada daireler çiziyordu. Kimse kıpırdamıyordu. Yaşadıkları
korku yüzlerine çamur gibi sıvanmış, ellerini ayaklarını zincire vurmuş,
boğazlarını tıkamıştı.
Muhafızlar gürültüyle meyhaneye daldılar; üç kişiydiler. Yakınlardan geliyor
olmalıydılar. Elleri bellerindeki coplarındaydı ancak cesetleri görünce hemen
kılıçlarına davrandılar. Rivyalı sırtını sıkıca duvara bastırıp sol eliyle
çizmesinin koncundan bir hançer çıkardı.
At onu! diye haykırdı muhafızlardan biri heyecandan titreyen bir sesle. At
onu elinden katil! Bizimle geliyorsun!
Bir başka muhafız, Rivyalıya yandan yaklaşmasını engelleyen masayı tuttuğu
gibi devirdi. Kapının yanında duran üçüncü muhafıza, Takviye kuvvet getir
Treska! diye bağırdı.
Gerek yok, dedi yabancı ve kılıcını indirdi. Kendi isteğimle geleceğim
sizinle.
Geleceksin tabii itoğluit ama boynunda iple geleceksin! diye patladı
heyecanlı olan muhafız. Elindeki kılıcı yere at, yoksa beynini dağıtırım!
Rivyalı doğruldu. Kılıcını hızla sol kolunun altına kıstırıp muhafızlara
uzattığı sağ eliyle havaya seri hareketlerle karmaşık bir işaret çizdi. Deri
tuniğinin, dirseklerine kadar uzanan kol devriklerini kaplayan zımbalar
ansızın parladı.
Muhafızlar derhal geri çekilip yüzlerini kollarıyla örttüler. Müşterilerden biri
yerinden fırladı, bir başkası kapıya doğru kaçtı. Kadın o çılgın, tüyler
ürpertici çığlıklarına yine başlamıştı.
Kendi isteğimle geleceğim, diye yineledi yabancı gür ve madenî bir sesle.
Ama siz önden gideceksiniz. Beni kale kumandanına götürün. Yolu
bilmiyorum.
Peki efendim, diye mırıldandı muhafızlardan biri önüne eğdiği başını
kaldırmadan. Kapıya doğru koşup huzursuz gözlerle çevresine bakındı. Diğer
iki muhafız onu telaşla izlediler. Yabancı onların peşi sıra giderken kılıcını
kınına, hançerini de çizmesinin koncuna soktu. Onlar masanın önünden
geçerlerken müşteriler yüzlerini toprak sürahilerin ardına gizlediler.
II
Vizima kumandanı Velerad çenesini kaşıyıp düşünüyordu. Ne kibirli ne de
yüreksizdi ancak ak saçlı adamla yalnız kalma düşüncesinden huzursuz
olmuştu. Sonra bir karar verdi.
Dışarı çıkın, diye muhafızlara emretti. Sen de otur. Hayır, buraya değil. Senin
için sorun yaratmazsa öteye, şuraya.Yabancı oturdu. Kılıcını elinden bırakmış, siyah pelerinini çıkarmıştı.
Seni dinliyorum, dedi Velerad, masanın üzerinde duran ağır bir gürzle
oynarken. Ben Velerad, Vizima’nın kale kumandanıyım. Zindanı
boylamadan önce bana ne söylemek istiyorsun bakalım sayın haydut? Üç
ceset, kamu düzenini bozma girişimi; fena de-
ğil, hiç fena değil. Bunları yapanlar Vizima’da kazığa oturtulur. Ama ben adil
bir adamım, seni öncesinde dinleyeceğim. Konuş! Rivyalı tuniğinin
kordonunu çözüp beyaz keçi derisinden yapılmış bir rulo çıkardı.
Bunu dört yol ağızlarına, meyhanelere asmışsınız, dedi alçak sesle. Burada
yazanlar doğru mu?
Haa, diye mırıldandı Velerad, deriye çizilmiş runik yazılara bakarak. Mesele
bu demek. Önceden aklıma gelmesi gerekirdi. Evet, doğru, gerçeğin ta
kendisi. Temerya, Pontar ve Mahakam Hükümdarı Kral Foltest tarafından
imzalı. Yani doğru. İlan ilandır ama kanun her zaman kanundur. Ben
Vizimada adaletin ve düzenin bekçisiyim! Kimsenin insanları öldürmesine
izin vermem! Anladın mı?
Rivyalı anladığını göstermek için başını önüne eğdi. Velerad öfkeyle soludu:
Witcher sembolün var mı? Yabancı elini yeniden tuniğinin içine atıp gümüş
zincire asılı bir madalyon çıkardı. Madalyonun üzerinde, dişlerini gösteren
bir kurt kafası vardı.
Bir adın var mı? Ne olduğu önemli değil, merakımdan sormuyorum ama
bilirsem konuşmamızın akışı kolaylaşır. Adım Geralt.
Geralt olsun, bence hava hoş. Aksanma bakılırsa Rivyalısın, öyle değil mi?
Rivyalıyım.
Hım. Sana bir şey söyleyeyim mi Geralt? Bundan, -Velerad önünde duran
duyuruya eliyle vurdu çek elini. Ciddi bir mesele bu. Birkaç serserinin işini
bitirmeye benzemez.
Biliyorum, bu benim işim Velerad. Burada yazıyor: Ödül üç bin ören.
Üç bin. Velerad dudaklarını büzdü. Ayrıca halk arasında konuşulduğu gibi
prensesle evlenmek. Oysa efendimiz Foltest böyle bir bildiride bulunmadı.
Prensesle ilgilenmiyorum, dedi Geralt umursamaz bir edayla. Ellerini
dizlerinin üzerine koymuş, hareketsiz oturuyordu. Üç bin yazıyor orada.
Ne günlere kaldık! diye iç geçirdi vali. Ne berbat günlere kaldık! Bundan
yirmi yıl önce böyle bir meslek olabileceği insanın akima sarhoşken bile
gelmezdi. Witcherlar! Seyyar basilisk katilleri! Ev ev dolaşıp ejderhaların ve
vodnik’lerin kökünü kazıyanlar! Geralt? Senin mesleğinde bira içmek serbest
mi?
Elbette.
Velerad ellerini şaklatıp, Bira! diye seslendi. Geralt, sen yanaş bakalım.
Neden bu kadar uzağa konuşuyorum ki!
Bira soğuk ve köpüklüydü.